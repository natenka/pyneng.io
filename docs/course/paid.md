# Курс Основи Python для мережевих інженерів

## Матеріали курсу у вільному доступі

Всі матеріали курсу є у вільному доступі:

* В книзі той самий матеріал, що і в курсі
* На платному курсі ви працюєте з тими ж відео, які викладаються на YouTube
* Завдання на курсі ті ж, що і у відкритому доступі

Єдине чим відрізняється платний курс - це перевірка завдань.

Відповідно на курс варто йти якщо вам потрібна додаткова мотивація витраченими
грошима і/або потрібен зворотний зв'язок.

## Про курс

Щотижня курсу підготовлено одну або кілька тем для вивчення:

* теоретична частина у вигляді відео (2-3 години) на YouTube
* завдання

Майже на кожну тему є завдання. Етапи роботи із завданнями:

1. Виконання завдань
2. Самоперевірка завдань тестами
3. Перегляд варіанта розв'язання
4. Перевірка завдання викладачем із зворотним зв'язком, де потрібно

!!! note "З моменту оплати курсу у вас є рік на виконання завдань."

## Зворотній зв'язок, питання під час курсу

Все спілкування під час курсу відбувається в slack.

Будь-якого дня під час курсу можна і потрібно ставити запитання у slack.
Часовий пояс викладача UTC+2/UTC+3 (Київ).

!!! note "Спілкування на курсі тільки українською."

Також є можливість поставити запитання голосом в FCC (аналог zoom), якщо якісь
речі важно пояснити текстом.

З моменту оплати курсу у вас є рік на виконання завдань та запитання. Ви можете
ставити будь-які запитання щодо Python, допоможу з чим зможу.

## Вартість курсу

Вартість курсу: 9000 грн. Для оплати курсу пишіть мені у slack, я відправлю
реквізити.

!!! note "2000 грн з кожної оплати йде на донат на ті збори, яким я довіряю. Після зарахування оплати на мій рахунок, я відправлю вам скріншот(и) з перерахуванням 2000 грн на збори."

## Теми курсу

У курсі розглядаються основи Python.

Теми курсу:

* Типи даних у Python
* Створення базових скриптів
* Контроль ходу програми
* Робота з файлами
* Корисні дрібниці: розпакування змінних, list/dict/set comprehension, налагодження коду
* Функції
* Корисні функції
* Модулі
* Корисні модулі
* Регулярні вирази
* Unicode
* Робота з файлами у форматі CSV, JSON, YAML
* Підключення до обладнання
* Одночасне підключення до кількох пристроїв
* Шаблони конфігурацій з Jinja2
* Обробка виведення команд TextFSM
* Основи ООП
* ООП. Спеціальні методи
* ООП. Успадкування
* Основи роботи з базами даних на прикладі SQLite3

## Розклад курсу

!!! warning "Перша група курсу буде невелика, через те що під час курсу я буду робити запис теорії. Розклад написаний для того щоб ви розуміли приблизний темп запису теорії і відповідно могли спланувати навчання."

## FAQ

### Яка версія Python використовується?

Рекомендована версія Python 3.10-3.12, але оскільки на курсі розглядаються
основи Python, у цих темах немає відмінностей між Python 3.8-3.12. Єдина дуже
важлива відмінність 3.11-3.12 для тих, хто тільки починає вивчати Python - це те, що в ньому
суттєво покращені повідомлення про помилки (винятки).


### Де і як можна отримати зворотній зв'язок/поставити запитання?

Я на зв'язку в slack майже завжди. Це основне місце де можна поставити запитання.
Також є можливість поставити запитання голосом в FCC (аналог zoom), якщо якісь
речі важно пояснити текстом.

Єдине обмеження тут: спілкування на курсі тільки українською.


### Потрібна підготовка?

Теоретично, курс не вимагає попередніх знань Python або інших мов
програмування. Однак при навчанні з нуля буде дуже складно засвоювати
інформацію і підвищуватиметься ризик закинути навчання. Це не є якоюсь
особливістю цього курсу і краще готуватися до будь-якого курсу з великим
обсягом інформації.

В курсі першою частиною буде підготовка, це окрема добірка відео з основами
Python і завданнями на базові теми.

### Наскільки потрібний досвід роботи з мережевим обладнанням?

Важливо, щоб якийсь досвід роботи з мережевим обладнанням був, інакше цей курс
не спиратиметься на ваші практичні навички, а отже, буде аналогічним до
будь-якого іншого базового курсу по Python.

Всі приклади на курсі розглядаються на обладнанні Cisco, але підійде досвід
роботи з будь-яким іншим вендором.

### Де виконуються завдання?

Для кожного слухача на курсі, викладач створює приватний репозиторій на Github
і всі завдання виконуються в цьому репозиторії.

### Як перевіряються завдання?

До перевірки завдань викладачем, є кілька етапів самостійної роботи із завданнями:

* Виконання завдань
* Самоперевірка завдань тестами
* Перегляд варіанта розв'язання

Після цього завдання здається на перевірку і викладач вносить зміни в код і пише
коментарі, якщо потрібно. Також на будь-якому етапі можна написати в
slack і поставити запитання.

