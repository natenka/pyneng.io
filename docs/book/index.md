# Вступ

!!! note ""

	Переклад книги йтиме приблизно за [розкладом курсу](/course/schedule/).

Інші переклади книги:

* [Python for Network Engineers](https://pyneng.readthedocs.io/en/latest/)
* [Python для сетевых инженеров](https://pyneng.readthedocs.io/ru/latest/)

З одного боку, книга досить базова, щоб її міг освоїти будь-який бажаючий,
а з іншого боку, у книзі розглядаються всі основні теми, які дозволять зростати
самостійно. Книга не ставить за мету глибокого розгляду Python. Завдання 
книги – пояснити зрозумілою мовою основи Python та дати розуміння необхідних
інструментів для його практичного використання. Все, що розглядається в книзі,
орієнтоване на мережеве обладнання та роботу з ним. Це дозволяє відразу
використовувати у роботі мережевого інженера те, що було вивчено.
Всі приклади показуються на прикладі обладнання Cisco, але, звичайно ж,
вони застосовні для будь-якого іншого обладнання.

## Ресурси для навчання

-  [все про завдання](/tasks/)
-  [задати питання можна в slack](https://join.slack.com/t/pynenguk/shared_invite/zt-1ulyc49it-gM1aZ87gkOL183SOOeIhDg)

Якщо вам більше подобається відео формат, чи є бажання комбінувати відео з
книгою, [тут за розкладом](/course/schedule/) будуть з'являтися відео. 

## Для кого ця книга

Для мережевих інженерів з досвідом програмування та без. Всі приклади та завдання
побудовані навколо роботи з мережевим обладнанням. Ця книга буде корисна мережевим
інженерам, які хочуть автоматизувати завдання, з якими стикаються кожен день і хотіли
зайнятися програмуванням, але не знали, з якого боку підійти.


## Навіщо вчитися програмувати?

Знання програмування для мережевого інженера можна порівняти зі знанням англійської мови.
Якщо ви знаєте англійську хоча б на рівні, який дозволяє читати технічну документацію, ви відразу розширюєте свої можливості:

* доступно у кілька разів більше літератури, форумів та блогів;
* практично для будь-якого питання або проблеми досить швидко знаходиться рішення, якщо ви ввели запит до Google.

Знання програмування у цьому дуже схоже. Якщо ви знаєте, наприклад Python хоча
б на базовому рівні, ви вже відкриваєте масу нових можливостей для себе. Аналогія
з англійською підходить ще й тому, що можна працювати мережевим інженером і бути добрим
фахівцем без знання англійської. Англійська просто дає додаткові можливості, але вона не є обов'язковою вимогою.


## Необхідні версії ОС та Python

Усі приклади та виведення терміналу у книзі відображаються на Debian Linux.
Мінімально необхідна версія Python – 3.9, але краще використовувати 3.10 або 3.11.


### Приклади

Усі приклади, що використовуються у книзі, знаходяться у [репозиторії](https://github.com/natenka/pynenguk-tasks).
Приклади, які показані в розділах книги, є навчальними. Це означає, що вони не
обов'язково показують найкращий варіант розв'язання задачі, тому що вони
засновані лише на тій інформації, що розглядалась у попередніх розділах книги.
Крім того, досить часто приклади, що давалися у розділах, розвиваються у
завданнях. Тобто, в завданнях вам потрібно буде зробити більш
універсальну, і, загалом, правильнішу версію коду. Якщо є можливість, краще
набирати код, який використовується в книзі, самостійно, або, як мінімум,
скопіювати приклади та спробувати щось у них змінити – так інформація краще
запам'ятовуватиметься. Якщо такої можливості немає, наприклад коли ви читаєте
книгу в дорозі, краще повторити приклади самостійно пізніше. У будь-якому
випадку обов'язково потрібно виконувати завдання вручну.


### Завдання

Всі завдання та допоміжні файли можна отримати в тому ж репозиторії, де є
[приклади коду](https://github.com/natenka/pynenguk-tasks),
Якщо завдання розділу мають завдання з літерами (наприклад,
5.2a), то потрібно виконати спочатку завдання без літер, а потім з літерами.
Завдання з літерами, як правило, трохи складніші за завдання без літер і
розвивають ідею у відповідному завданні без літери. Якщо виходить, краще
виконувати завдання по порядку.

[Для всіх завдань є "відповіді", а точніше варіанти рішень](https://github.com/natenka/pyneng-answers).
Для кожного завдання
може бути багато правильних варіантів розв'язання. Звичайно, у відповіді краще
підглядати поменше, але вони можуть допомогти вийти зі складної ситуації.

Якщо, наприклад, ви вирішили завдання умовно у 20 рядків, а у відповіді воно
вирішено у 7 рядків, це не означає, що ви зробили неправильно. Будь-який
робочий варіант рішення – правильний. Варіанти розв'язання можна читати після
вирішення завдань. Це буде і практика читання коду, і ви зможете подивитися на
інші підходи до вирішення задачі.

